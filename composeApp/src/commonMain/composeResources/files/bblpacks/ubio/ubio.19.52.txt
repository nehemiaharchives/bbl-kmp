1 Для дириґетна хору. На „Махалат“. Навчальний псалом. Давидів.
2 Безумний говорить у серці своїм: Нема Бога! Зіпсулись вони, і несправедливість обридливу чинять, нема доброчинця!...
3 Бог зорить із неба на людських синів, щоб побачити, чи є там розумний, що Бога шукає.
4 Усі повідступали, разом стали огидними, нема доброчинця, нема ні одного!...
5 Чи ж не розуміють оті, хто беззаконня вчиняє, що мій люд поїдають? Вони споживають хліб Божий, та не кличуть Його!
6 Тоді настрашилися страхом вони, хоч страху не було, бо розсипав Бог кості того, хто тебе оточив був, ти їх посоромив, бо ними погордував Бог!
7 Аби то Він дав із Сіону спасіння ізраїлеві! Як долю Свого народу поверне Господь, то радітиме Яків, утішатися буде ізраїль!
