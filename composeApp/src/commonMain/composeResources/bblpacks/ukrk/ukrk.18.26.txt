1 І відказав Йов і рече:
2 Ой, як же ти поміг менї, безсильному, як піддержав руку слабому!
3 Що ж то за раду подав єси немудрому, й як основно вияснив річ!
4 Кому говорив ти оті слова, і чий дух промовив із тебе?
5 Рефаїми* дрожать під водами й все, що в них животїє.
6 Нага перед ним безодня, й не закритий Аваддон**.
7 Північний вітер розпускає він в порожню (воздушну), повісив землю нї на чім.
8 Він завязав води в хмарах своїх, і хмари не розсїдаються від них.
9 Він укрив престол свій кругом, розпростерши над ним облак свій.
10 Він обвів круг гряничний водами аж до гряниць між сьвітлом і тьмою.
11 Стовпи небес* тремтять і лякаються від погрози його.
12 Силою своєю розбурхує він море, й розумом своїм гнуздає буту його.
13 Дух його прикрасив небо, рука його утворила бистрого скорпіона**.
14 Се ж тілько частинки дїл його, й як то ще не багато чували ми про його! А хто ж би зміг зрозуміти всю велич могучостї його?
