1 Близько час його, й не загаяться днї його; бо Господь на Якова знов гляне ласкаво, знов приверне любов свою до Ізраїля; й оселить їх на землї їх рідній; прилучаться до них чужоземцї, й пристануть до Яковового дому.
2 І візьмуть їх народи й приведуть на їх місце, а Ізраїль присвоїть їх собі на землї Господнїй за рабів і рабинь, і поневолить тих, що його в неволю були забрали, й буде він утискати тих, що його тиснули.
3 І станесь тодї: як Господь тебе визволить від смутку твого й від страху й тяжкої неволї, що на тобі тяготїла,
4 То висьпіваєш у піснї побіду над царем Вавилонським і промовиш: Ось, не стало мучителя - скінчився грабіж!
5 Поломав Господь палицю в безбожних, скипетр у тиранів,
6 Що побивав люто народи ударами без'упинними, панував над племенами в гнїві, докучав без міри,
7 Всї краї тепер оддихають в спокою, з радощів сьпівають;
8 Веселяться й кипариси та й кедри Ливанські: Від коли ти заснув, нас вже не рубають!
9 Глибінь пекольна зворушилась задля тебе, щоб стрічати тебе при ввіходї твоїм; всїх велетнїв побудила, всїх князїв землї; із престолів повставати всїм царям звелїла;
10 А всї вони гуртом до тебе промовлять: Так і ти, як ми, зробився вбогим слабосилком?!
11 Гордощі твої й життє твоє шумне в пекло провалились; під тебе стеляться черви, й черви накривалом тобі!
12 Як же се ти впав із неба, досьвітная зоре? Ти розбився об землю, що топтав народи!
13 Ти ж говорив в серцї свойму: Взійду аж на небо, над Божими зорями престол мій поставлю, й засяду на горі між богами, на краю півночі;
14 Взійду на висоти хмарні, рівнею тому зроблюсь, що Всевишнїм зветься.
15 А тепер ти попав в пекло, - в глибінь преисподню.
16 Хто тепер тебе бачить, придивляєсь зблизька: Чи се ж той - мовляв - що хитав землею, та трусив царствами?
17 Що в пустиню обернув сьвіт, його міста побурив, полонянам не давав вертатись в домівку?
18 Всї царі в народів, всї спочивають, кожен в честї у своїй домівцї;
19 Ти ж покинутий за гробовищем, як пуста галузка, мов одежа вбитих, мечем посїчених, що їх вкидають у вапяні ями, - ти, мов те падло, що його топчуть,
20 Не будеш із ними в могилї; ти бо спустошив землю твою, вбивав народ твій: о, по віки не спогадаєсь рід лиходїїв!
21 Готуйте різанину синам його за беззаконностї батька їх, щоб не піднялись і не заволодїли землею, та не сповнили сьвіт ворожнечею.
22 Так, встану на них - говорить Господь Саваот - і вигублю імя Вавилону до нащадку - й сина й внука, говорить Господь.
23 І вчиню його пробутком їжа та болотом, і вимету його мітлою, витираючою до чистого, говорить Господь Саваот.
24 Клянучись, говорить Господь сил: Як я задумав, так воно й буде; як я призначив, так і станеться,
25 Щоб стерти Ассирийця в землї моїй й розтоптати його на горах моїх; а тодї спаде з них ярмо його, й здійметься тягар із плечей в їх.
26 Так призначено, так постановлено про всї (поганські) землї, а се рука, простягнута на всї ті народи;
27 Бо се призначив Господь сил, і хто зможе те відмінити? рука його простягнута, - хто її відверне?
28 В роцї ж, коли вмер царь Ахаз, було ось таке пророче слово:
29 Не радуйся, земле Филистійська, що поломана палиця, побивавша тебе; бо з кореня змиїного вийде гаспид, а плодом із його буде лїтаючий дракон.
30 А тодї бідні стануть насичені, а злиденні безпечно будуть спочивати; твій же корінь уморю голодом, а й нащадок у тебе вигублю.
31 Ридайте ж, ворота, вий голосно, місто! Розпадешся ти, земле Филистійська; ось бо - від півночі ковпіт димом надходить, а нема втомленого в їх полках.
32 І що ж тодї скажуть вістники народу? Ось те, - що Господь утвердив Сиона, що в йому знайдуть захист убогі з народу його.
