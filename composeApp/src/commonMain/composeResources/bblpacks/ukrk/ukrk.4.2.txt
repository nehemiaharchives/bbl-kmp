1 І рече Господь Мойсейові й Аронові:
2 Кожний із синів Ізрайлевих отабориться під прапором своїм, під знамям батьківського дому свого. Навпроти соборного намету, навкруги його стануть табором.
3 На схід соньця стануть: Прапор табору Юдиного, по полках своїх, і князь синів Юдиних Нахзон Аминадабенко;
4 І полки його й перелїчені його сїмдесять чотири тисячі і шістьсот.
5 А коло його стане: Поколїннє Іссахарове, і князь синів Іссахарових Нетанеїль Зуаренко;
6 І полки його й перелїчені його пятьдесять чотири тисячі і чотири ста.
7 Поколїннє Зебулонове, і князь синів Зебулонових Єлїаб Гелоненко;
8 І полки його і перелїчені його пятьдесять сїм тисяч і чотириста.
9 Всїх перелїчених в таборі Юдиному сто вісїмдесять шість тисяч і чотириста по полках їх; перві рушати муть вони.
10 На полуднї стануть: Прапор табору Рубенового, по полках своїх;
11 І князь синів Рубенових Єлизур Шедеуренко, полки його і перелїчені його сорок шість тисяч і пятьсот.
12 А поруч його стане поколїннє Симеонове;
13 І князь синів Симеонових Селуміїль Зуришадаєнко; полки його і перелїчені його пятьдесять девять тисяч і триста.
14 Потім поколїннє Гадове; і князь синів Гадових Єлеасаф Дегуйленко;
15 І полки його і перелїчені його, сорок пять тисяч і шістьсот і пятьдесять.
16 Усїх перелїчених у таборї Рубена сто пятьдесять одна тисяча і чотириста і пятьдесять по полках їх. Другими вже наступати муть.
17 А соборний намет рушати ме вкупі з табором Левітським, в серединї табору; як отаборились, так і рушати муть вони; кожне на місцї свому під прапорами своїми.
18 На захід соньця стане прапор Ефраїмів по полках їх; і князь синів Ефраїмових Елїшама Амігуденко;
19 І полки його і перелїчені його сорок тисяч і пятьсот.
20 А поруч його стане поколїннє Манассеїне, і князь синів Манассеїних Гамалеїль Педазуренко.
21 І полки його і перелїчені його трийцять дві тисячі і двістї.
22 Потім поколїннє Беняминове, і князь синів Беняминових Абидан Гидеонїєнко;
23 І полки його і перелїчені його трийцять пять тисяч і чотириста.
24 Усїх перелїчених в таборі Ефраїмовому сто вісїм тисяч і сто по полках їх.
25 На півночі стане прапор табору Данового по полкам їх, і князь синів Данових Ахієзер Амішадаєнко;
26 І полки його і перелїчені його шістьдесять дві тисячі і сїмсот.
27 А поруч його стане: поколїннє Ассерове, і князь синів Ассерових Пагіїль Окраненко;
28 І полки його й перелїчені його сорок і одна тисяча і пятьсот.
29 І поколїннє Нефталїєве, і князь синів Нефталїєвих Агира Енаненко;
30 І полки його й перелїчені його пятьдесять три тисячі і чотириста.
31 Усїх перелїчених в Дановому таборі сто пятьдесять сїм тисяч і шістьсот по полках їх. Останніми вже рушати муть. ГОЛОВА
32 Се перелїчені сини Ізрайлеві по батьківських домах їх. Усїх перелїчених у таборах по полках їх було шістьсот три тисячі і пятьсот пятьдесять.
33 Левітів же не перелїчувано між синами Ізрайлевими, як заповідав Господь Мойсейові.
34 І чинили сини Ізрайлеві все, що заповідав Господь Мойсейові: так отаборувались по прапорах своїх, і так рушали у похід кожний по родинах своїх і по батьківських домах своїх.
