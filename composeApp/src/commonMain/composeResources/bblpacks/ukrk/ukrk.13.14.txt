1 І послав Гирам, царь Тирський, посли до Давида, й кедрової деревини, й мурарів та теслїв, щоб збудували йому дїм.
2 Як примітив Давид, що Господь утвердив його царем в Ізраїлї, та що високо підвисшив його царство задля народу свого Ізраїля,
3 Тодї узяв собі Давид ще більше жінок в Ерусалимі, й народилось Давидові ще більш синів та дочок.
4 І оце імення тих, що народились йому в Ерусалимі: Самус, Собаб, Натан, Соломон;
5 Ебеар, Елисуа, Елфалет,
6 Ногах, Нафек, Яфія,
7 І Елисама, Беелїада, і Елифалет.
8 І перечули Филистії, що Давида помазали царем над усїм Ізраїлем, і двинули всї Филистії шукати Давида. Давид же, перечувши про це, пійшов проти них.
9 Як же прийшли Филистії, й розложились по долинї Рефаїмів,
10 Запитав Давид у Бога, мовляючи: Чи йти менї на Филистіїв і чи віддаси їх в мої руки? І рече до його Господь: Ійди, а я віддам їх у твої руки.
11 І двинули вони під Баал-Перазим, і побив їх там Давид, і промовив Давид: Порозносив Бог моїх ворогів моєю рукою, як розтїкаються води. Через це й дали назву тому місцеві: Баал-Перазим (Долина розносу.)
12 І покинули вони там своїх богів, а Давид дав приказ, і попалили їх на огнї.
13 І знов прийшли Филистії й розтаборились по долинї.
14 І ще запитав Давид у Бога, й сказав йому Бог: Не йди просто на їх, одхились узбіч од їх і йди на їх від сторони грушевих дерев;
15 І як почуєш шелест, наче хто йде по вершках дерев, тодї розпочинай битву, бо вийшов Бог поперед тебе, щоб розбити стан Филистійський.
16 І вчинив Давид, як звелїв йому Бог, і побив Филистійське військо від Габаону до Газеру.
17 І пронеслось імя Давидове по усїх краях, і Господь зробив його страшним для всїх народів.
