1 Браттє моє, не на лиця вважаючи, майте віру Господа нашого Ісуса Христа прославленого.
2 Коли бо ввійшов у громаду вашу чоловік з золотим перснем, в одежі осяйній, ввійшов же й вбогий в мізерній одежі,
3 і ви споглянете на того, що носить осяйну одежу, і скажете йому: Ти сїдай отут гарно, а вбогому скажете: Ти стань отам, або сїдай отут на підніжку моїм,
4 то чи не пересуджуєте між собою і не станетесь суддями з ледачими думками?
5 Слухайте, браттє моє любе: хиба не вбогих сьвіту сього вибрав Бог на багатих вірою і наслїдників царства, котре обіцяв тим, хто любить Його?
6 Ви ж зневажили вбогого. Хиба не багаті підневолюють вас, і не вони тягнуть вас на судища?
7 Хиба не вони зневажають добре імя, яким вас названо?
8 Коли ж оце звершуєте закон царський по писанню: "Люби ближнього свого, як себе самого", добре чините;
9 коли ж на лиця дивитесь, то гріх робите, докорені законом, як переступники.
10 Кожний бо, хто увесь закон заховає, та згрішить в одному, станеть ся у всьому виноватий.
11 Хто бо сказав: "Не чини перелюбу," Той сказав і: "Не вбивай." Коли ж не зробиш перелюбу, а вбєш, став ся єси переступником закону.
12 Так говоріте і так творіте, яко такі, що законом свободним судити метесь.
13 Суд бо без милосердя тому, хто не зробив милости, і вихваляєть ся милосердє суду (понад суд).
14 Яка користь, браттє моє, коли хто каже, що віру має, та дїл не має? чи може віра спасти його?
15 Коли ж брат або сестра нагі будуть і жадні щоденної страви,
16 а з вас хто скаже їм: Ідїть з миром, грійтесь і годуйтесь, а не дасть їм потрібного для тїла; яка (з того) користь?
17 Так само й віра, коли дїл не має, мертва сама по собі.
18 Ну, скаже хто: Ти віру маєш, а я дїла маю. Покажи менї віру твою з дїл твоїх, а я тобі докажу з дїл моїх віру мою.
19 Ти віруєш, що Бог один; добре робиш: і біси вірують, та й тремтять.
20 Чи хочеш же зрозуміти, чоловіче марний, що віра без дїл мертва?
21 Авраам, отець наш, хиба не з дїл оправдив ся, піднявши Ісаака, сина свого, на жертівник?
22 Чи бачиш, що віра допомагала дїлам його, і дїлами звершилась віра?
23 І сповнилось писаннє, що глаголе: "Увірував же Авраам Богові й полїчено йому (те) за праведність, і другом Божим наречено його."
24 Чи бачите ж оце, що з дїл оправдуєть ся чоловік, а не з однієї віри?
25 Так само і Раава блудниця хиба не з дїл оправдилась, прийнявши посланцїв і вивівши їх иншою дорогою?
26 Яко бо тїло без духа мертве, так і віра без дїл мертва.
