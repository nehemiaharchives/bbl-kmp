1 Двайцять пять років було Йоатамові, як став царем, а царював шіснайцять років у Ерусалимі; його мати звалась Еруша Садоківна.
2 І чинив він добре в очах Господнїх так, як чинив Озія, отець його, тільки він не входив у храм Господнїй, а народ грішив дальше.
3 Він збудував верхню браму дому Господнього й набудував богато на мурі Офеловому;
4 І побудував міста на горі Юдейській, а в лїсах збудував двірцї та вежі.
5 Він воювавсь із царем Аммонїїв і побідив їх, й дали йому Аммонїї того року сто талантів срібла і десять тисяч корцїв пшеницї, та десять тисяч ячменю. Се давали Аммонїї й на другий рік, і на третій.
6 А був Йоатам такий сильний через те, що справляв дороги свої перед лицем Господа, Бога свого.
7 Прочі дїї Йоатамові і всї війни його, й справи його списані в книзї царів Ізраїлських та Юдейських.
8 Двайцять пять років було йому, як став царем, а шіснайцять років царював в Ерусалимі.
9 І спочив Йоатам при батьках своїх, і поховали його в Давидовому городї. І став царем Ахаз, син його, замість його.
