1 І зібрались усї Ізрайлитяне до Давида в Гебронї й промовили: Оце ми кість твоя й тїло твоє;
2 І вчора й позавчора, коли ще Саул був царем, ти виводив Ізраїля в поле й приводив до дому, й Господь Бог сказав тобі: Ти будеш пасти народ мій Ізраїля, й будеш князем над народом моїм Ізраїлем.
3 І прийшли всї старшини Ізрайлеві до царя в Геброн, і постановив з ними Давид умову в Гебронї перед лицем Господнїм, і помазали вони Давида царем над Ізраїлем, по Господньому слову (переказаному) через Самуїла.
4 І пійшов Давид і ввесь Ізраїль у Ерусалим, се б то в Евус, бо там були Евусії осадниками тої сторони.
5 І сказали осадники Евуса Давидові: Не доступиш ти сюди! Але Давид узяв таки твердиню Сион: - се місто Давидове.
6 І сказав Давид: Хто поперед усїх розібє Евусіїв, той буде головою й гетьманом. І ввійшов поперед усїх Йоаб, син Саруїн, і став головою.
7 Давид жив у тій твердинї, тим то й назвали її Давидовим містом.
8 І забудував він місто навкруги, починаючи від долини Милло, й всї примежні місця, а Йоаб поновив остальне місто.
9 І вбивавсь Давид в силу все більше та більше, й Господь Саваот був із ним.
10 Оце головні силачі в Давида, що сильно встоювали за ним в його царстві, вкупі з усїм Ізраїлем, щоб поставити його царем, по слову Господньому, над Ізраїлем;
11 І отсе лїк лицарів, що були в Давида: Езваал, Ахаманин син, головний між трийцятьма; він підняв свій спис на триста чоловіка й повбивав їх в одну мить.
12 По йому Елеазар, син Дода Ахового, з трьох лицарів;
13 Він був із Давидом в Фасдамимі, куди Филистії зібрались були на війну. Там частка поля була засїяна ячменем, а народ втїкав від Филистіїв;
14 Але вони стали серед поля, стерегти його й розбили Филистіїв. І дав Господь велику побіду.
15 Троє цїх силачів із трийцятьох передових прийшли на скелю 'д Давидові до печери Одоламської, як Филистійський табір розложився був в долинї Рафаїмів.
16 Давид був тодї в утвердженому місцї, а Филистійська залога стояла в Бетлеємі.
17 І схотїлось Давидові дуже пити, й каже він: Хто дав би менї пити води з Бетлеємської криницї, що коло воріт?
18 Тодї цї троє прорвались кріз Филистійський стан і черпнули води з Бетлеємської криницї, що коло воріт, і взяли й принесли Давидові. Але Давид не схотїв її пити й вилив її в жертву на славу Господеві;
19 І сказав: Борони мене, Боже, щоб я це зробив! Чи стану ж я пити кров цїх сьмільчаків, що важили життєм своїм. Бо з небезпечністю власного життя вони це принесли. Та й не схотїв її пити. От що вчинили отті три невміраки!
20 І Абесса, брат Йоабів, був найвизначнїйший між трьома. Він убив своїм списом триста чоловіка, й був славним між тими трьома.
21 Між сими трьома був він знатнїйший і був їх отаманом; але тим трьом не був рівня.
22 Банея, син Йодая, чоловіка сьміливого, великий дїлами, з Казеїла: він побив двох синів Ариїла, з Моабу; раз, як упав снїг, убив він лева, зійшовши в яму;
23 Він же вбив Египтїя, чоловіка на пять локот ростом; в Египтїя був у руцї спис, як навій ткацький, а він приступив до його з палицею, й, вирвавши спис з руки в Египтїя, вбив його таки його списом.
24 От що чинив Банея Йодаєнко; й був він славний між тими трьома невміраками.
25 Між трийцятьма був він у почестї, але тим трьом не був рівня; його поставив Давид найблизшим виконувателем своїх приказів.
26 А значнїйші зміж воїнів: Асаїл, брат Йоабів, Елханан Доденко з Бетлеєму;
27 Самма з Хороду; Херец із Палту;
28 Іра Ікешенко з Текої; Ебіезер із Анатоа;
29 Сивхай з Хушату; Ілай із Ахоху;
30 Магарай з Нетофу; Хелед Бааненко з Нетофу;
31 Іттай Рибаєнко з Гиви Беняминової; Банея з Пирату:
32 Хурай з Нагале-Гаашу; Абієл з Арби;
33 Азмавет із Бархуму; Еліахба з Саалбону;
34 Сини Гашема з Гизонита: Йонатан, син Шаге, Гарарій;
35 Ахіям Сараренко з Гарару: Елифал, Урин син;
36 Хефер з Махери; Ахія з Пелону;
37 Гезро, Кармелїй; Наарай-Езбієнко;
38 Йоїл, Натанів брат; Мивхар, син Гагріїв;
39 Зелек Аммонїй; Нахарай з Бероту, зброєноша Йоабів Саруєнків;
40 Іра з Ітрі; Гареб із Ітрі;
41 Урія Гетїй; Завад, син Алхаїв;
42 Адина, син Шизин, Рубенїй, голова в Рубенїїв; і під ним було трийцять;
43 Канаан, син Маахин, Йосафат Митнинїй;
44 Уззія з Астероту; Шама та Еієл, сини Хотама з Ароеру;
45 Едіаєл, Шимріїв син, та Йоха, його брат, із Тизії;
46 Елїєл з Махавима, і Ерибай та Йошабія, сини Елнаамові, та Ітма Моабій;
47 Елїєл, Обед та Ясієл з Мозабії.
