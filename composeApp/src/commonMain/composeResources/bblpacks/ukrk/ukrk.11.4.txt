1 Оце ж Соломон був царем над усїм Ізраїлем.
2 А ось, які були в його старші урядники: Азарія, син Садока сьвященника;
3 Елихореф та Ахія, сини Сиви, були писарями. Йосафат Ахилуденко був дїєписцем;
4 Банея Йодаєнко повелївав над військом; Садок та Абіятар були сьвященниками;
5 Азарія Натаненко наглядав над війтами, а Завут, син Натана, був сьвященником і приятелем царським;
6 Ахисар наглядав над палатою, а Адонирам над подушним.
7 І було в Соломона дванайцять війтів над усїм Ізраїлем. Вони обмисляли царя й його двір живностю. Що місяця в роцї мусїв один з них вистачати обмисел дворовий.
8 І се їх імення: Бенгур на Ефраїм-горах;
9 Бендекер - в Маказї й в Шаалбимі й в Бетсамисї й в Елонї й в Бетхананї;
10 Хезеденко в Аруботї; йому вказано Сохо та все займище Хеферське;
11 Абинадабенко: увесь НаФат-Дор; він мав Тафату, дочку Соломонову, за жінку.
12 Баана Ахилуденко мав під собою: Таанах і Мегіддо й увесь Бет-Сан, що коло Сартана під Езреелем, від Бет-Сану до Абел-Мехола аж за Йокмеам;
13 Геберенко в Рамотї Галаадському; а мав він під собою оселї Яірові Манассієнкові, що в Галаадї, і країну Аргоб у Базанї, шістьдесять великих городів з мурами й мідяними засовами;
14 Ахинадаб Гидденко був в Маханаїмі;
15 Ахимаас в Нафталїї; й він узяв за себе дочку Соломонову, Басемату;
16 Баана Хушаєнко, ув Ассері й Баалотї;
17 Йосафат Паруахенко - в Іссахарі;
18 Шимей, син Ели, в Беняминї;
19 Гебер Урієнко - в Галаад-землї, в землї Сигона, царя Аморійського, й Оговій, царя Базанського. Він був приставлений над усїм в тій землї.
20 Юда й Ізраїль многолїчні як пісок у морі, їли, пили й веселились.
21 І царював Соломон над усїма царствами од Евфрат-ріки до землї Филистійської й до границь Египецьких. Вони приносили гостинцї й служили Соломонові, покіль віку його.
22 Живность же Соломонову на кожний день становили: трийцять мір пшеничньої муки, й шістьдесять мір инчої муки,
23 Десять годованих волів, двайцять волів з пасовища й сотня овець, не лїчивши оленїв, серн і сугаків та годованої птицї.
24 Бо він панував над усією землею по тім боцї ріки, від Типсаха до Гази, над усїма царями по тім боцї ріки, й був у його мир округи на всї боки.
25 І жили собі Юда й Ізраїль впокійно, кожен під виноградиною своєю й під смоквою своєю, від Дану та й до Берсабиї, покіль було віку Соломонового.
26 І було в Соломона сорок тисячей коней до колесниць, а дванайцять тисяч коней верхових.
27 І обмисляли ті урядники царя Соломона, й доставляли всї потреби до стола царського, кожен свого місяця; не допускали вони недостачі в нїчому.
28 І ячмінь і солому про конї й мули доставляли вони за чергою на місце, де зупинявся царь.
29 І надїлив Бог Соломона великою мудрістю й постеріганнєм і багацтвом духа, мов те море піском на березї,
30 І була мудрість у Соломона більша нїж у всїх, що жили на востоцї, і більша нїж у всїх Египтїїв.
31 І був він мудріщий над усї люде, розумнїщий над Етана Езрахія, й Емана, й Халкола й Дарди, Махоленків, і славне було імя його між усїма народами округи.
32 І вирік він три тисячі приповістей, а пісень його було тисяча й пять;
33 І знав він говорити про дерева, від кедра на Ливан-горі та й до гисопу, що виростає з муру; говорив і про четвероногого зьвіра, й про птицю, про полоза й рибу.
34 І приходили з усїх народів, послухати премудростї Соломонової, від усїх царів земних, що зачували про його мудрість.
