1 Про часи ж і пори, браттє, не треба вам писати.
2 Бо самі ви добре знаєте, що день Господень, як злодїй у ночі, так прийде.
3 Бо, як говорити муть: "Упокій і безпечність", тодї несподївано настигне на них погибель, як муки на маючу в утробі, і не втїчуть вони.
4 Ви ж, браттє, не в темряві, щоб той день як злодїй, захопив вас.
5 Усї ви сини сьвітла і сини дня; ми не (сини) ночи або тьми.
6 Тим же оце не спімо, як инші, а пильнуймо і будьмо тверезі.
7 Ті бо, що сплять, у ночі сплять, і що впивають ся, у ночі впивають ся.
8 Ми ж, (сини) дня, тверезїмо ся, одягнувшись у броню віри та любови і (надївши) шолом надїї на спасеннє.
9 Бо не призначив нас Бог на гнїв, а на одержаннє спасення, через Господа нашого Ісуса Христа,
10 що вмер за нас, щоб, чи то пильнуємо, чи то спимо, укупі з Ним жили.
11 Того ж то втїшайте один одного і збудовуйте один одного, яко ж і робите.
12 Благаємо ж вас, браттє, знайте тих, которі працюють між вами, і старшинують над вами в Господї, і навчають вас,
13 і поважайте їх вельми високо в любові за дїло їх. Живіть мирно між собою.
14 Благаємо ж вас, браттє, урозумлюйте непорядних, утїшайте малодушних, піддержуйте немочних, довго терпіть усїм.
15 Гледїть, щоб нїхто не оддавав злом за зло, а завсїди про добре дбайте і один для одного і для всїх.
16 Всякого часу радуйтесь.
17 Без перестану молїтесь.
18 За все дякуйте: така бо воля Божа в Христї Ісусї про вас.
19 Духа не вгашуйте.
20 Пророцтвами не гордуйте.
21 Всього дослїджуйте; доброго держітесь.
22 Од усякого виду лихого вдержуйтесь.
23 Сам же Бог упокою нехай осьвятить вас зовсїм, і ввесь ваш дух, і душа, і тїло нехай збережеть ся непорочно у прихід Господа нашого Ісуса Христа.
24 Вірен, Хто покликав вас, Він і зробить (се).
25 Браттє, молїте ся за нас.
26 Витайте все браттє цїлуваннєм сьвятим.
27 Заклинаю вас Господом, прочитати посланнє се перед усїм браттєм.
28 Благодать Господа нашого Ісуса Христа з вами. Амінь.
