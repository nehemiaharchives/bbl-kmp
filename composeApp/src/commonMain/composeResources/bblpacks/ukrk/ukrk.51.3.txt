1 Коли ж оце воскресли ви з Христом, то гірнього шукайте, де Христос сидить по правицї в Бога.
2 Про гірнє думайте, (а) не про земне.
3 Умерли бо ви, і життє ваше поховане з Христом у Бозї.
4 Коли ж Христос, життє ваше, явить ся, тодї і ви з Ним явитесь у славі.
5 Оце ж умертвіть члени ваші, що на землї: блуд, нечистоту, страсть, похоть лиху, зажерливість, котра єсть ідолослуженнє,
6 за се йде гнїв Божий на синів неслухняности,
7 між котрими і ви колись ходили, як жили між ними.
8 Тепер же покиньте й ви те все: гнїв, ярость, злобу, лайку, соромні слова од уст ваших.
9 Не кривіть словом один проти одного, скинувши з себе давнього чоловіка з дїлами його,
10 і одягнувшись у нового, що обновляєть ся в розумі по образу Того, хто сотворив його,
11 де нема Грека, нї Жидовина, обрізання і необрізання, чужоземця і Скита, невільника й вільного, а все й у всьому Христос.
12 Одягнїть ся ж оце, яко вибрані Божі, сьвяті і любі, в милость милосердя, добрість, смирність, тихість і довготерпіннє,
13 терплячи один одного й прощаючи собі, коли хто на кого має жаль; яко ж і Христос простив вам, так і ви.
14 Над усїм же сим любов, котра єсть союз звершення,
15 і мир Божий нехай править в серцях ваших, до котрого вас і покликано в одному тїлї, та й будьте вдячні.
16 Слово Христове нехай вселяєть ся в вас, багате на всяку премудрість, навчаючи і наставляючи самих себе псальмами та гимнами, та піснями духовними, у благодатї сьпіваючи в серцю вашому Господеві.
17 І все, що нї робите словом або дїлом, усе в імя Господа Ісуса, дякуючи Богу й Отцеві через Него.
18 Жінки, коріть ся своїм чоловікам, яко ж подобає в Господї.
19 Чоловіки, любіть жінок і не бувайте гіркими до них.
20 Дїти, слухайте родителїв у всьому, се бо угодно Господеві.
21 Батьки, не роздражнюйте дїтей ваших, щоб не внивали.
22 Слуги, слухайте у всьому панів по тїлу, не перед очима тільки служачи, яко чоловіковгодники, а в простотї серця, боячись Бога;
23 і все, що робите, від душі робіть, яко ж Господу, а не людям,
24 знаючи, що від Бога приймете нагороду наслїддя; Господу бо Христу служите.
25 А хто кривдить, прийме у чому скривдив, і нема вважання на лице (в Бога).
