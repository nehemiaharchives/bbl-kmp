1 І промовив Господь до Мойсея кажучи:
2 Повели синам Ізраїля і скажи їм: Як прийдете в Канаан землю, то се земля, що випала вам у наслїддє: Канаан земля, у гряницях своїх.
3 І полудення країна буде вам від Зин степу, здовж Едома, а полудення гряниця буде вам від краю Соляного моря на схід соньця.
4 І повернеться ваша гряниця на полуднє від узгіря Акробимського і перейде в Зин, а потягнеться на полуднє до Кадес-Барне, дійде до Газар Адару і перейде до Азмону;
5 І повернеться гряниця ваша від Азмона до бурчака Египецького, і будуть кінцї її проти моря.
6 А західньою гряницею буде вам Велике море і побережє; се буде вам гряницею західньою.
7 А се буде вам гряницею на північ:
8 Від Великого моря проведете її до Гор гори; від Гор гори проведете її як раз до Гамата, і буде гряничнїй виступ до Зедаду;
9 І вийде гряниця до Сифрону, і виступ її буде коло Газар Енану. Се буде вам північня гряниця.
10 І визначите собі всхідню гряницю від Газар Енану до Шефаму.
11 І спуститься гряниця від Шефаму до Риблї на схід соньця від Аїну; і спуститься дальше гряниця та й торкнеться о беріг Кінерет озера од сходу;
12 І спуститься гряниця до Йордану, і буде виступ її при морю Соляному. Така буде земля ваша у гряницях її з усїх боків.
13 І повелїв Мойсей синам Ізрайлевим, кажучи: Се земля, що по жеребу достанеться вам в наслїддє, що заповідав Господь дати її десятьом поколїнням і половинї поколїння.
14 Бо вже дістали наслїддє своє: поколїннє синів Рубенових, по батьківських домах їх, і поколїннє синів Гадових, по батьківських домах їх, і половина поколїння Манассеієвого.
15 Два поколїння і половина поколїння дістали наслїддє своє на сїм боцї Йорданї, проти Ерихону, на схід соньця.
16 І промовив Господь до Мойсея, кажучи:
17 Се ймена людей, що дїлити муть між вами землю наслїддя: Елеазар сьвященник та Йозей Нуненко.
18 І по одному князеві возьміть із кожного поколїння, щоб дїлити землю наслїддя.
19 А се імена мужів: за поколїннє Юдине: Калеб Єфуненко;
20 А за поколїннє синів Симеонових: Самуїл Аммігуденко;
21 А за поколїннє Беняминове: Єлїдад Кізлоненко;
22 А за поколїннє синів Данових князь: Букій Йоглієнко;
23 Від синів Йосифових: за поколїннє синів Манассієвих князь: Ганниїль Єфоденко;
24 А за поколїннє синів Ефраїмових князь: Кемуїль Шифтаненко;
25 А за поколїннє синів Зебулонових князь: Єлизафан Парнакієнко;
26 А за поколїннє синів Іссахарових князь: Палтиїль Ассаненко;
27 А за поколїннє синів Ассерових князь: Ахигуд Шеломієнко;
28 А за поколїннє синів Нефталїєвих князь: Педагель Аммігуденко.
29 Се ті, що їм Господь заповідав роздїлити наслїддє між синів Ізрайлевих в Канаан землї.
