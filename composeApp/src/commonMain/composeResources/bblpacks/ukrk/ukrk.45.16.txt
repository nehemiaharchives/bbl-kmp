1 Поручаю ж вам Фиву, сестру нашу, служительку церкви, що в Кенхреях,
2 щоб прийняли її в Господї, як личить сьвятим, і помагали їй, в якому дїлї вас потрібувати ме; бо вона була заступницею многим, і самому менї.
3 Витайте Прискилу та Аквилу, помічників моїх у Христї Ісусї,
4 (котрі за мою душу шию свою клали, й котрим не тільки я дякую, та і всї церкви поган,) і домашню їх церкву.
5 Витайте Епенета, любого мого, котрий єсть первоплід Ахаї для Христа.
6 Витайте Марию, що трудилась багато для нас.
7 Витайте Андроника та Юния, родину мою і товаришів неволї моєї; вони значні між апостолами, і перше мене увірували в Христа.
8 Витайте Амплия, любого мого в Господї.
9 Витайте Урбана, помічника нашого в Христї, і Стахия, любого менї.
10 Витайте Апелеса, вірного в Христї. Витайте Аристовулових.
11 Витайте Іродиона, родину мою. Витайте з Наркисових, которі в Господї.
12 Витайте Трифену й Трифосу, що трудять ся в Господї, витайте Персиду любу, що багато трудилась в Господї.
13 Витайте Руфа, вибраного в Господї, і матїр його й мою.
14 Витайте Асинкрита, Флегонта, Єрма, Патрова, Єрмия і инших з ними братів.
15 Витайте Филолога й Юлию, Нерея і сестру його, і Олимпана, і всїх сьвятих з ними.
16 Витайте один одного цїлуваннєм сьвятим. Витають вас церкви Христові.
17 Благаю ж вас, браттє, остерегайтесь тих, що роблять незгоду та поблазнї проти науки, котрої ви навчились, і вхиляйтесь од них.
18 Бо такі Господеві нашому Ісусу Христу не служять, а своєму череву; і ласкавими словами та благословеннєм обманюють серця нелукавих.
19 Бо слухняність ваша до всїх дійшла; тим я радуюсь вами, хочу ж, щоб були мудрі на добре, а неприступні на лихе.
20 Бог же впокою розітре сатану під ногами вашими незабаром. Благодать Господа нашого Ісуса Христа з вами. Амінь.
21 Витає вас Тимотей, помічник мій, та Лукий, та Ясон, та Сосипатр, родина моя.
22 Витаю вас у Господї я Тертий, що написав посланнє се.
23 Витає вас Гай, гостинник мій і всієї церкви. Витає вас Єраст, доморядник городський, і Кварт брат.
24 Благодать Господа нашого Ісуса Христа з усїма вами. Амінь.
25 Тому ж, що може вас утвердити по благовістю моєму і проповіданню Ісус-Христовому, по відкриттю тайни від часів вічних умовчаної,
26 тепер же обявленої, і через писання пророчеські, по повелїнню вічнього Бога, на послуханнє віри, усїм народам звіщеної, -
27 єдиному премудрому Богові, через Ісуса Христа, котрому слава на віки. Амінь.
