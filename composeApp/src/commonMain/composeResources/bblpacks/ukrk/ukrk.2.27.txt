1 І построїш ти жертівника із дерева акацієвого, пять локот завдовжки й пять локот завширшки. Четверокутнїм мусить бути жертівник і три ліктї заввишки.
2 І поробиш роги його по чотирох краях його; будуть одноцїльні з ним роги його, і пообкладуєш їх міддю.
3 І поробиш казани, щоб вибирати попіл з його, і кочерги до його, і макітри його до бризкання, і гаки його, і курильницї до його; все знаряддє до його поробиш із мідї.
4 І зробиш до його грати мідяні плетеної роботи, і поробиш до плетїнки чотири каблучки мідяні, по чотирох углах її.
5 І положиш її під краї жертівника, в низу, і сягати ме плетїнка до половини жертівника.
6 І поробиш носила до жертівника із дерева акацієвого, і пообкладуєш їх міддю,
7 І повсовуються носила в каблучки, щоб були по двох боках жертівника, як нести муть його.
8 Зробиш його з дощок, в серединї порожнього; як показано тобі на горі, так нехай і зроблять його.
9 І зробиш двір до храмини: на полуденньому боцї, на полуднє, опони до двора із тонкого полотна, сто локот завдовжки на одному боцї.
10 І двайцять стовпів його і двайцять підніжків із мідї, гаки на стовпах і ощепини із срібла.
11 Так само й на північньому боцї, вздовж: опони сто локот; і стовпів його двайцять і підніжків їх двайцять із мідї, гаки на стовпах і ощепини до їх із срібла.
12 Ширина ж двора на захід соньця: опон пятьдесять локот, стовпів до них десять і підніжків до них десять.
13 І ширина двора на східному боцї, на схід соньця, пятьдесять локот:
14 Пятнайцять локот опон на одному боцї, стовпів до них три і підніжків до них три.
15 І на другому боцї пятнайцять локот опон, стовпів до них три і підніжків до них три.
16 А до воріт двора закривало двайцять локот завдовжки з блавату і пурпуру і кармазину і нитяного полотна мережаної роботи та стовпів до них чотири і підніжків до них чотири.
17 Усї стовпи в дворі з ощепинами будуть срібні, гаки до них срібні, підніжки ж мідяні.
18 Довжина двору сто локот, а ширина пятьдесять проти пятьдесять, вижина ж пять локот, із нитяного полотна; а підніжки до них мідяні.
19 Вся посудина в храминї на всяку потріб, і все кіллє його, і все кіллє в дворі, мідяні.
20 І повелиш синам Ізрайлевим принести тобі олїї оливної вибитої про сьвітло, щоб засьвічувано раз у раз лямпи.
21 В наметї громадському, знадвору завіси, що перед сьвідченнєм, ставляти муть їх Арон і синове його, з вечора та й до ранку, перед Господом. Установа на віки з роду та й до роду в синів Ізрайлевих.
