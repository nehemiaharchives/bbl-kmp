1 У чотириста вісїмдесятому роцї по виходї Ізрайлитян із Египту, у четвертому роцї, місяця Зифа, - се є місяць другий - царювання Соломонового над Ізраїлем, почав він будувати храм Господеві.
2 А був храм, що його спорудив царь Соломон Господеві, шістьдесять локот завдовжки, двайцять локот завширшки, і трийцять локот заввишки.
3 А сьвітлиця (притвор) після ширини храму була завдовжки двайцять локот, і десять локот завширшки перед храмом.
4 І поробив в будівлї кратовані скосьні вікна.
5 І поприбудовував в округ стїн храму комнати, навкруги храму громадського й місця всесьвятого, й поробив так в округи бокові сьвітлицї.
6 Найнижча комната була завширшки пять локот, середня шість локот завширшки, а третя сїм локот завширшки, бо знадвору будівлї навкруги були уступи, щоб прибудовані комнати не припирали до стїн будівлї.
7 І як будовано храм, то брано до будовання каміннє тесане там, де його ламано, так що в храмі при роботї не чути було нї молота, нї сокири, анї якого иншого залїзного знаряддя.
8 Двері в середню комнату були по правій руцї будівлї, й круглими сходами входилось в середнїй, а з середнього в третий поверх.
9 І спорудив будівлю і скінчив її, й прикрив будівлю стелею з кедрових дощок.
10 І спорудив притулок до всієї будівлї, заввишки по пять локот і звязав його з храмом кедровим бруссєм.
11 І надійшло Господнє слово до Соломона, таке:
12 Оце ти будуєш храм: Коли ж ходити меш у моїх установах, і будеш поступати по моїм правам та пильнувати всїх моїх заповідей, щоб ходити їх робом, так справджу я на тобі слово моє, що я глаголав отцеві твойму Давидові,
13 І жити му серед синів Ізраїля й не покину народу мого Ізраїля.
14 І спорудив Соломон храм і скінчив його.
15 І обложив стїни храму з середини кедровими дошками; від долівки в будівлї аж до брусся в криші пообкладував її з середини деревом кедровим, а стелю вистелив кипарисними дошками.
16 І обложив на двайцять локот заднїй бік дому кедровими дошками від долівки та й до верху, й устроїв внутрішню часть храму на Сьвяте Сьвятих.
17 На сорок локот був храм, то є передня часть храму.
18 А по кедринї була з середини різьба й квітки висячі. Усе було кедрина, каменя не видко було.
19 Заднїй же простір построїв у внутрі будівлї на те, щоб там поставити скриню завіту Господнього.
20 Сеся часть була двайцять локот завдовжки, двайцять локот завширшки й двайцять локот заввишки, й обложив він її щирим золотом; так саме обложив і кедрового жертівника.
21 І обтяг Соломон храм із середини щирим золотом, і протягнув золотий ланцюг перед місцем пресьвятим, і обтягнув (те місце) золотом.
22 Цїлий храм обложив він золотом, цїлий храм до кінця, та й всього жертівника в Пресьвятому обтяг золотом.
23 І зробив у Пресьвятому два херувими з дерева оливного по десять локот заввишки.
24 Пять локот було одно крило херувима, а пять локот друге крило херувима, то є десять локот від кінця одного крила до кінця другого крила.
25 На десять локот був і другий херувим. Обидва херувими були однієї міри й одного виду.
26 Заввишки один херувим десять локот, а стільки й другий херувим.
27 І поставив він херувимів серед внутрішньої частї храму. Крила ж херувимів були розпростерті, так що крило одного до однієї стїни торкалось, а крило другого херувима до другої стїни торкалось; другі ж крила їх сходились крило з крилом серед храму.
28 І пообтягував він херувимів золотом.
29 А по всїх стїнах храму навкруги вирізьбив різьбою херувимів і, пальмових дерев і вислих квіток, що з стїни неначе виходили.
30 А й долівку в храмі обтяг золотом у внутрішній й передній частї.
31 До ввіходу в внутрішню часть зробив двері з дерева оливного, крила ж дверей були пятигранні.
32 На обох дверних крилах з дерева маслиннього повирізувано херувимів, пальми і вислі цьвіти, та й пообтягав їх золотом, се є покрив херувимів і пальми розплесканим золотом.
33 Так само поробив і до ввіходу в головний храм двокрилі двері з дерева дикої маслини чотироугольні;
34 А два дверні крила з кипарисового дерева; обі половини одних дверей й обі половини других дверей отвиралися.
35 І повірізував на них херувимів, пальми й вислі квітки, й пообтягав їх по різьбі золотом.
36 І построїв внутрішний двір із трьох покладів тесаного чотирогранного каменя й одного покладу кедрового брусся.
37 У четвертому роцї, в місяцї Зиф, заложив він основу під храм Господень,
38 А в одинайцятому роцї, в місяцї Бул - се є місяць восьмий - скінчив він храм по всїх його частинах і з усїм знаряддєм; а будував його сїм год.
