1 І рече Господь Мойсейові:
2 Промов до синів Ізрайлевих і скажи їм: Я Господь, Бог ваш.
3 Не будете ви ходити робом Египецької землї, де ви жили, і не будете ходити робом Канаан землї, куди приведу вас; і по установам тамешнім не будете жити.
4 Суди мої сповняйте і установ моїх пильнуйте, щоб ходити в них. Я Господь, Бог ваш.
5 І будете сповняти установи мої й суди мої, котрі сповняючи, чоловік жити буде. Я Господь.
6 Нїхто не буде наближуватись до родички, щоб відкрити наготу її. Я Господь.
7 Наготи батька і матері не відкривати меш; вона мати твоя, не відкриєш наготи її.
8 Наготи жінки батькової не відкривати меш; нагота се батька твого.
9 Наготи сестри твоєї, дочки батька твого, або дочки матері твоєї, що родилась дома, чи осторонь родилась, не відкривати меш наготи її.
10 Наготи дочки сина твого, чи дочки твоєї дочки не відкривати меш; бо се твоя нагота.
11 Наготи дочки в жінки батька твого, що родилась від батька твого, та що сестра тобі, наготи її не відкривати меш.
12 Наготи сестри батька твого не відкривати меш; вона родичка батька твого.
13 Наготи сестри матері твоєї не відкривати меш; бо вона родичка матері твоєї.
14 Наготи брата батька твого не відкривати меш: до жінки його не наближишся, вона тїтка тобі.
15 Наготи невістки твоєї не відкривати меш: вона жінка сина твого, не відкривати меш наготи її.
16 Наготи жінки брата твого не відкривати меш; се нагота брата твого.
17 Наготи молодицї і дочки її не відкривати меш; дочки в сина її і дочки в дочки її не брати меш, щоб відкрити наготу її: родичі вони: се дїло соромне.
18 І жінки в купі з сестрою не брати меш, щоб ревнувала, як відкривати меш наготу її коло неї за життя її.
19 І до молодицї в днї чищення її не наближувати мешся, щоб відкрити наготу її.
20 А з жінкою ближнього твого не злягати мешся, щоб вийшло сїмя, та й опоганитись тобі із нею.
21 І сїмя твого не оддаси провести через огонь ради Молеха, і не паскудити меш імени Бога твого. Я Господь.
22 І з музьким полом не зляжешся, як злягаєш з жінкою; гидота бо се.
23 І нї з якою скотиною не зляжешся, та й опоганишся нею; і молодиця нехай не становиться перед скотиною, щоб злучитись; се огидне паскудство.
24 Не поганьтесь нїчим сим: бо сим усїм опоганились народи, що їх виганяю поперед вами.
25 І спаскуджено землю, і покарав я провину її, і земля викинула осадників своїх.
26 Тим же то допильновуйте установ моїх і присудів моїх, і не чинїте нї однієї з гидот сих, нї земляне, нї приходнї, що пробувають між вами.
27 Усї бо гидоти сї чинили осадники землї сієї, що були перед вами, і спаскуджено землю;
28 Щоб не викинула вас земля, як опаскудите її, так як викинула народа, що був перед вами:
29 Бо кожне, хто чинити ме що з тих гидот, - душі, що се зроблять, викореняться із між людей своїх.
30 Оце ж допильновуйте заповідей моїх, щоб не витворяли огидних привичок, що витворялись перед вами, та й щоб не опаскудились ними. Я Господь, Бог ваш.
