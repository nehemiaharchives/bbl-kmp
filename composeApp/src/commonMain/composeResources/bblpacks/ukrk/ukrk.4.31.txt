1 І промовив Господь до Мойсея кажучи:
2 Помстись на Мидіянїях за синів Ізрайлевих; тодї прилучиш ся до предків твоїх.
3 І промовив Мойсей до люду словами: Оружіть людей зміж вас на війну, щоб ійти їм на Мидіянїя, сповнити помсту Господню на Мидіянїєві.
4 По тисячі чоловіка з одного поколїння, від усїх поколїнь Ізрайлевих вишлете і поставите до війська.
5 І вибрали зміж тисячей Ізраїля по тисячі чоловіка з кожного поколїння, дванайцять тисяч оружних на війну.
6 І вислав їх Мойсей, по тисячі з кожного поколїння, на війну, їх і Пінегаса Елеазаренка, сьвященника, на війну; а посуди сьвятинї і труби для трівоги були в його руках.
7 І почали вони бити Мидіяна, як заповідав Господь Мойсейові, та й повбивали ввесь музький пол.
8 І вбили вони опріч инших вбитих царів Мидіяна: Евія і опріч инших Рекема і Зура і Гура і Реба, пятьох царів Мидіянських; так само Білеама Бейоренка вбили мечем.
9 І сини Ізраїля позаймали в полонь все жіноцтво Мидіянське і дїтвору їх, і забрали здобичу, скотину їх і всї отари їх, і всї достатки їх;
10 А всї міста їх, по займаньщинах їх, і всї оселї їх пустили на пожар.
11 І взяли всю здобич і все награбоване, людей і скотину,
12 Та й привели бранцїв і награблене і здобич до Мойсея і до Елеазара сьвященника, і до громади синів Ізраїля у табір, на поділлє Моабське, що на Йорданї, проти Ерихона.
13 І вийшли Мойсей та Елеазар сьвященник і всї князї громадські назустріч їм перед табором.
14 І розгнївився Мойсей на воєводів та на тисячників і на сотників, що з війни вернулись;
15 І каже до них Мойсей: Про що ви зоставили живими все жіноцтво?
16 Се ж вони були по радї Білеама принадою синам Ізрайлевим, щоб вони вчинили зраду проти Господа, задля Пейора, через що й був помір у громадї Господнїй.
17 Оце ж повбивайте всїх дїтей музького полу, і все жіноцтво, що пізнало мужчину, злїгшись, також повбивайте.
18 Всїх же дїтей жіночого полу, дївчат, що не пізнали ложа з чоловіком, позоставляйте живими для себе.
19 А ви самі пробудете поза табором сїм день, кожен, хто вбив чоловіка і кожен, хто приторкнувсь до вбитого, всї ви очиститесь в третїй день і в семий день, ви і полоняни ваші,
20 Мусите ви очистити і всяку одїж і всяку посудину шкіряну, і всяку роботу з козиної шерстї і всяку посудину деревяну.
21 І сказав Елеазар сьвященник до всїх людей військових, що ходили на війну: Се установа закону, що заповідав Господь Мойсейові:
22 Тільки золото й срібло, мідь, зелїзо, цина й олово,
23 Усе що держиться в огнї, мусите проводити через огонь, щоб стало чистим; а все таки мусите його водою очищення од гріха очистити; а все, що не видержить в огнї, проведете через воду.
24 І повипираєте одїж свою в семий день, і станете чистими, а тодї ввійдете до табору.
25 І промовив Господь до Мойсея словами:
26 Перелїчи здобичу, людей і скотину, ти і Елеазар сьвященник і голови родин всієї громади;
27 Та й подїлїть здобичу по половинї між тими, що воювали, і всією громадою.
28 І возьми данину для Господа від тих, що становились у військові лави: одну душу із пятьсот, з людей та з буйної скотини та з ослів та з дрібної скотини;
29 Із їх половини возьмеш се та й оддаси Елеазарові сьвященникові як жертву возношення Господеві.
30 А з половини, що дістанеться синам Ізрайлевим, возьмеш одну душу із пятьдесять, із людей, та з буйної скотини, та з ослів, та з дрібної скотини, з усякої скотини; і віддаси Левітам, що доглядають храмини Господньої.
31 І вчинили Мойсей та Елеазар сьвященник так, як заповідав Господь Мойсейові.
32 І була добич, оставшаяся від захопленого, що захопив люд військовий, така: дрібної скотини шістьсот і сїмдесять і пять тисяч,
33 А буйної скотини сїмдесять і дві тисячі,
34 А ослів шістьдесять і одна тисяча;
35 Що ж до душ людських, то було дївчат, що не знали ложа мужнього, всїх, трийцять і дві тисячі душ.
36 А друга половина, пай тих, що стояли у військових лавах, була по перелїченю така: дрібної скотини триста трийцять сїм тисяч і пятьсот.
37 А данина для Господа з дрібної скотини була: шістьсот сїмдесять і пять штук;
38 А буйної скотини було трийцять і шість тисяч, з того данина для Господа була: сїмдесять і дві штуки;
39 А ослів було трийцять тисяч і пятьсот, а данина для Господа з них шістьдесять і одна штука;
40 Душ же людських було шіснайцять тисяч, а з них данина для Господа трийцять і дві душі.
41 І віддав Мойсей Елеазарові, сьвященникові, данину на жертву возношення Господеві, як повелїв Господь Мойсейові.
42 А з половини, що випала синам Ізрайлевим, що віддїлив Мойсей від другої половини, що була для людей військових,
43 Була ж половина, що випала для громади, така: триста трийцять сїм тисяч і пятьсот штук малої скотини,
44 Та буйної скотини: трийцять і шість тисяч,
45 Та ослів: трийцять тисяч і пятьсот,
46 Та й душ людьких: шіснайцять тисяч душ.
47 А з половини, що випала синам Ізрайлевим, взяв Мойсей одну душу із пятьдесять, із людей та із скотини, та й віддав Левітам, що доглядали храмини Господньої; так як заповідав Господь Мойсейові.
48 І приступили до Мойсея воєводи та тисячники та сотники, та й промовили до Мойсея:
49 Слуги твої перелїчили військових людей, що поручені нам, і не бракує з нас нї одного чоловіка:
50 І оце ж приносимо ми приніс Господеві, що хто знайшов із золотих річей: обручки, ланьцюжки, перстенї, сережки й намиста, щоб відправити за душі наші покуту перед Господом.
51 І взяли в них Мойсей та Елеазар сьвященник золото всїлякої штучної роботи.
52 І було всього золота, принесеного в жертву возношення Господеві шістьдесять тисяч сїмсот і пятьдесять секлїв, від тисячників і від сотників.
53 Люде ж військові грабили кожен для себе.
54 І взяли Мойсей та Елеазар сьвященник золото у тисячників і сотників, і внесли його в соборний намет, як спомин від синів Ізраїля перед Господом.
