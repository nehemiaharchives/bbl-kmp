1 Знайте, що Господь сил небесних одніме в Ерусалиму й в Юди всяку підпору, всяку піддержку хлїбову й всяке підкріпленнє водою,
2 Хороброго воєводу й воїна, суддю й пророка, віщого й старця,
3 Пятьдесятника й князя, й дорадника й умного штукаря й проречистого словом;
4 А дам їм хлопцїв за старшину, й дїти панувати муть над ними.
5 І одно одного буде в народї тїснити, - кожний ближнього свого; встане хлопець на старого, дрібний люд - на значних.
6 І хапати ме за полу брата брат, у родинї батька свого: В тебе є жупан про сьвято, будь над нами князем, - нехай буде сей розпадок під рукою в тебе;
7 А той відкаже, клянучись: Не вмію я гоїти рани; бо й в мене в господї нї хлїба, нї одежі; не робіть мене головою в народї.
8 Ось як підупаде Ерусалим і впаде Юда, через те, що й язик і дїла в їх - проти Господа, й зневажливі в очах слави його.
9 Само їх обличчє сьвідчить проти них, ба й явно таки про гріх свій розповідають, не таять, саме як Содомії; горе душам їх! самі бо на себе зло накликають.
10 Скажіть праведному, що йому благо, бо він споживати ме плоди вчинків своїх;
11 Горе ж беззаконникові, бо буде йому відплата за дїла рук його.
12 Гнобителї люду мого - недоростки й жіноцтво правлять ним. Народе мій! ті, що правлять вами, вони вас туманять, вони розкопали дорогу ходи твоєї.
13 Н о встав Господь на суд - він стоїть, щоб судити народи.
14 Виступає Господь на суд проти голов люду свого і князїв його: Ви спустошили виноградник; загарбане у бідного - по дворах ваших.
15 Яким правом тиснете ви люд мій і топчете вбогих? говорить Господь, Господь сил небесних.
16 І промовив Господь: За те, що дочки Сионські аж надто згордїли; що ходять, витягнувши шию й принаджують поглядами, ходять гордою ходою й побрязкують бляшечками на ногах, -
17 За се оголить Господь тїмя в дочок Сионських і обнажить їх Господь з волосся їх;
18 У той день Господь одійме гарні бляшечки на ногах і ґузички,
19 Сережки та запинки, й пояси, й судинки з пахощами та чарівницькі висилця,
20 Перстінцї й каблучки під носом,
21 Верхні намітки й спідню одежу, платинки й гаманцї,
22 Опліччя барвисті й плащики й повязки;
23 Дзеркалця, й сорочки з висону та турбани.
24 І буде тодї замість принадних пахощів - смердота; замість пояса - мотузка; замість завитого волосся - плїш, і замість широкої обгортки - вузка верітка, а замість краси - пятна.
25 Мужі твої полягають під мечами, а хоробрі твої - на війнї.
26 І будуть зітхати й плакати ворота столицї, вона ж, спустошена, на землї усяде.
