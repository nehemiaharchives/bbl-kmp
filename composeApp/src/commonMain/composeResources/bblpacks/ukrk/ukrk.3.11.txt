1 І рече Господь Мойсейові й Аронові:
2 Промовте до синів Ізрайлевих і скажіть їм: Оце така скотина, що можна вам їсти з усьої скотини, що є на землї:
3 Усяку скотину, що в неї ратицї розколені і між ратицями розколина глибока і вона ремигає, таку можна вам їсти.
4 Ось яких тільки неможна вам їсти з тих, що ремигають, а ратицї в них роздїлені: верблюда, дарма що ремигає, та ратицї у його нероздїлені; нечистий він вам буде.
5 І крілика, що хоч і ремигає, та немає копит роздїлених; нечистий він вам буде;
6 І зайця, що ремигає, та немає ратиць роздїлених; нечисий він вам буде.
7 І свиню, що хоч у неї ратицї розколені та й зовсїм розколені ратицї, але вона не ремигає; нечиста вона вам буде.
8 Мясива їх не їсти мете, падалї ж їх не торкати метесь; нечисті вони вам будуть.
9 З усього ж, що в водах, можна вам їсти: все, що має сплавки і луску, що в водах, у морях і в ріках, можна вам їсти;
10 А все, що немає сплавок і луски в морях і ріках, усе, що кишить у водах, і всяка животина, що в морю, вони будуть вам гидотою.
11 І гидкі вони мусять бути вам: мясива їх не їжте і падаль їх уважайте за гидоту.
12 Усе, що без сплавок і луски в водї, буде гидотою вам.
13 Оце ж ті, що вважати мете гидкими з птаства; неможна їх їсти, вони гидь: орел, коршак, і морський орел,
14 І пугач, і сокіл з породою його,
15 І всякий ворон з породою його.
16 І стровус, і чайка, і яструб з породою його.
17 І сова, і рибалка та ібис,
18 І лебедь, і пеликан, і сич,
19 І бузьок і чапля з породою її, й вудвод, і нетопир.
20 Усе крилате, і ходюче на чотирох, гидота вам буде.
21 Тільки тих можна їсти зміж усьої крилатої животини, що ходить на чотирох ногах: що має литки над ногами, щоб скакати по землї.
22 Ось яких ізміж їх можна вам їсти: сарану з породою її, коники всякі, і скакуни всякі з породою їх, та хрущі всякі з породою їх.
23 А всяка инша крилата животина, що на чотирох ногах, буде гидотою вам.
24 І від них нечистими робити метесь: хто торкнеться стерва їх, нечистим стане до вечора.
25 І хто нести ме частку трупа їх, мусить випрати одїж свою, і буде нечистим до вечора.
26 Всяка скотина, що має ратицї та не зовсїм розколені ратицї і не ремигає: гидота вам; хто торкнеться об неї, буде нечистим.
27 І все ходюче на лапах між усїм животним, що на чотирох ногах, нечисте вам буде; хто торкнеться об трупа їх, буде нечистий до вечора.
28 А хто нїс їх трупа, мусить випрати одїж свою і буде нечистий аж до вечора; нечисті вони вам.
29 І сї нечисті вам з животини лазючої по землї: кріт, і миш, і ящірка з породою своєю,
30 І анака, і коах, і летах, і хомет, і хамелон,
31 Сї нечисті вам зміж усїх повзючих; хто торкнеться об них здохлих, кожен буде нечистий аж до вечора.
32 І все, на що одно з них впаде, коли воно здохле, буде нечисть; усяка посудина деревяна, чи одїж, чи шкіра, чи торба, чи знаряддє яке, що ним що робиться, треба класти в воду і будуть нечисті до вечора, а потім чисті будуть.
33 І всяка посудина черепяна, що до неї впаде которе з них: усе, що є в нїй, буде нечистим, а її треба розбити.
34 І всяка їда, що їдять, коли хлюпне на неї вода з такої посудини, буде нечиста: і всякий напиток, що пють його, буде в такій посудинї нечистим.
35 І все, на що впаде частина трупу їх, нечистим стане; піч і припічок мусять розібрати; нечисті вони, і нечисті мусять бути вам.
36 Тільки криниця та колодязь, та всякий водозбір, чисті будуть; хто ж торкнеться об їх трупа, буде нечистий.
37 А коли впаде частка їх трупа на яке посїяне насїннє, що треба сїяти, чисте буде воно.
38 А коли в водї намочено насїннє, та впаде частина трупа їх на його, нечистим буде воно вам.
39 А коли здохне яка скотина, що можна вам їсти, хто торкнеться падла її, буде нечистий аж до вечора.
40 І хто нїс падло її, мусить випрати одїж свою, і буде нечистий аж до вечора.
41 І кожне з гаду повзаючого по землї, се гидь; неможна його їсти.
42 Все що повзає на череві, і все що ходить на чотирох, і все многоножне між всякою животиною, що повзає по землї, не їсти мете, вони бо гидота.
43 Не паскудьте себе жадною повзаючою животиною, і не робіть себе нечистими через них, щоб не опоганитись вам ними.
44 Я бо Господь, Бог ваш; тим то й осьвячуйте себе і будьте сьвятими, я бо сьвятий. І не опоганюйте себе животиною, що повзає по землї.
45 Я бо, Господь, вивів із Египецької землї вас, щоб вашим Богом бути, і мусите бути сьвятими: я бо сьвятий.
46 Се закон про скотину, і про птаство, і про всяку животину, пливаючу у водї і про животину повзаючу по землї,
47 Щоб робити ріжницю між нечистим і чистим, і між животиною їдомою і животиною, що не можна їсти.
