1 A te io alzo gli occhi miei o tu che siedi nei cieli!
2 Ecco, come gli occhi dei servi guardano la mano del loro padrone, come gli occhi della serva guardano la mano della sua padrona,
3 così gli occhi nostri guardano all'Eterno, all'Iddio nostro, finché egli abbia pietà di noi.
4 Abbi pietà di noi, o Eterno, abbi pietà di noi, perché siamo più che sazi di disprezzo.
5 L'anima nostra è più che sazia dello scherno della gente agiata e del disprezzo dei superbi.
